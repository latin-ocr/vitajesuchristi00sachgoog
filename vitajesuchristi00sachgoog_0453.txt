DOM. EXCITATUS A SOMNO IMPERAT VENTIS ET MARI. 437

a bono proposito commovere optat,
aliquando pravorum persecutionibus
exteriuS, aliquando impulsu malo-
rum cogitationum interius, nonnun-
quam etiam ex propria fragilitate car·
nis stimulo, Quia quanto magis quis
Deo appropinquare voluerit, et in
Deum profecerit, tanto amplius in-
venit quod durius portet; in exem-
plo videlicet Israelitarum qui tunc
durius a Pharaone sunt afflicti,
quando per Moysen et Aaron ad
terram promissionis sunt vocati.
Quod Dominus etiam suo exemplo
ostendit, quando post Baptismum et
jejunium tentationes diaboli pertu-
lit3 saepe enim post conversionem
nos diabolus acrius tentat, quos a
sua servitute recedere considerat3
sed ille qui non dormitat, neque
dormiet custodiens Israel, quasi
dormit in navi, cum mentem viri
justi inter procellas tentationum
durius permittit fatigari. Cumque
sentit tentationes sua virtute supe-
rare non posse, accedit ad omnipo-

tentiam Dei recurrens, et suscitat
Dominum cum mentis devotione
illi appropinquans, et suam fragili-
tatem humiliter recognoscit, ac di-
vinam potentiam, et Dei miseri-
cordiam devotissime totis viribus
mentis implorare non cessat, quous-
quein sui adjutorium divinum ex-
citet auxilium, tunc enim surgens
imperat ventis et mari ,· quia tenta-
menta diaboli insurgentia contra
mentem viri justi conquiescere fa·—
cit, et eum sibi libere servire per-
mittit. Fit autem tunc magna
tranquillitas , quia expulsis mala-
rum tentationum radicibus, virtu-
tes animae, et ea quae prius non
sine formidine observabat, postmo-
dum velut naturaliter per bonam
consuetudinem custodire incipit,
gaudens cum Propheta et cantans t
Declinate a me maligni, et scruta-
bor mandata Dei mei ; sicque trans-
navigato mari, et hujus seculi flu-
ctibus calcati3,.ad portum feliciter
pervenit paradisi.

ORATIO

Domine Jesu Christe, impera suggestionum et tentationum flatibus et
motibus3 veni et gradere super cordis fluctuS, et serena et tranquilla fiant
omnia mea. Requiescat in te, Deus meus, cor meum; cor mare magnum
tumens fluctibus dormiat ab omnibus quae sub coelo sunt, vigilans in te,
quatenus amplectar tc unum bonum meum, et contempler te lumen ocu-
lorum meorum, et laetabundus cantem et dicam :Ego dormio et cor
meum vigilat ,· et illud ε In pace in idipsum, dormiam et requiescam.Amen.

